Wikipedian mukaan retrospektiivi on sprintin lopussa pidettävä kokous jossa keskustellaan siitä, mikä oli onnistunutta ja mitä pitäisi parantaa tulevissa projekteissa. Tutustumme kahteen retrospektiivitekniikkaan: Start, Stop, Continue, More of, Less of Wheel ja Glad, Sad, Mad.

Start, Stop, Continue, More of, Less of Wheel -retrospektiivitekniikassa taululle piirretään ympyrä, joka on jaettu 5 sektoriin: start, stop, continue, more of ja less of. Henkilöiltä sitten kysytään kysymyksiä ja asioista keskustellaan jotta saadaan täytettyä ympyrän sektorit. Tämä retrospektiivitekniikka on suhteellisen nopea, kesto riippuu ryhmän koosta ja se on noin 10-25 minuuttia.

Glad, Sad, Mad -retrospektiivitekniikassa henkilöt kirjoittavat muistiinpanoja asioista joita he ovat huomanneet sprintin aikana. Sen jälkeen nämä muistiinpanot luokitellaan kolmeen kategoriaan: glad, sad ja mad. Sen jälkeen muistiinpanot ryhmitellään niin että samasta aiheesta olevat muistiinpanot ovat lähellä toisiaan. Sitten henkilöt äänestävät mistä asioista halutaan keskustella enemmän. Lopuksi järjestetään keskustelu eniten ääniä saaduista aiheista. Tämän retrospektiivitekniikan kesto on noin 60 minuuttia.
